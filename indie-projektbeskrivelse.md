# Indie

I dette projekt får I mulighed for at udforske jeres kreative sider og udvikle jeres færdigheder inden for webudvikling. I løbet af de næste tre uger skal I arbejde på at udvikle en hjemmeside for en indie virksomhed, som I selv vil finde på.

Udfordringen vil være at udvikle en hjemmeside, der ikke blot er æstetisk tiltalende og brugervenlig, men som også kan engagere besøgende og formidle jeres valgte indie koncept på en overbevisende måde. I skal også demonstrere at I har en grundlæggende forståelse for de principper og discipliner, I er blevet undervist i, i løbet af hele grundforløbet.

Her er nogle retningslinjer og deadlines, som I skal følge:

## Uge 1: Konceptudvikling og planlægning

- Find på en indie virksomhed, som I vil udvikle en hjemmeside for.

- Definer jeres virksomheds koncept og værdier, og overvej, hvordan I vil differentiere jer fra andre virksomheder inden for samme niche.

- Udarbejd en plan for jeres hjemmeside

  - Lav et design for siden i Figma ( eller find et figma design som du kan tage udgangspunkt i, og ret det til så det passer til dit projekt).

  - Sørg for at designet indeholder både en formular, og en form for galleri, så du også kan bruge processen til at træne dine evner i javascript.

  - Udarbejd en styleguide (fx sammen med designet i Figma)

  - **Styleguiden bør som minimum indeholde følgende:** (_En styleguide er en brugermanual for fremtidige udviklere og designere på sitet, oversigt over farver, skrifttyper etc. der er brugt på sitet_)

    - En oversigt over farver der bliver brugt på designet.

    - En oversigt over skrifter og størrelser der bliver brugt på designet.

    - Eksempler på fx hover-effekter eller andre effekter

  - Beskriv funktionalitet og indhold i en markdown-fil.

- Sørg for at skabe/vælge et visuelt tiltalende design, der passer til jeres virksomheds koncept og værdier.

- Bryd layoutet ned i opgaver til udviklingsprocessen og opsæt et Kanban-board i fx Trello til at visualisere din arbejdsproces.

Dit koncept, planlægning og design skal godkendes af læreren, før du må gå i gang med at lave produktet.

## Uge 2-3: Hjemmesideudvikling

- Brug HTML, CSS og JavaScript til at udvikle jeres hjemmeside.

- Implementer relevant funktionalitet, såsom en kontaktformular, et galleri eller anden interaktiv funktionalitet.

- Optimer jeres hjemmeside til at være hurtig og brugervenlig.

- Dokumenter jeres arbejde gennem blandt andet

  - Skrive logbog i en markdown fil, hvor du har noter om din proces for hver dag eller opgave.

  - Lave gode kommentarer i koden, så du eller andre ved hvad der foregår.

## Deadline

- Uge 1: Aflever en skriftlig beskrivelse af jeres virksomheds koncept og en plan for jeres hjemmeside.

- Uge 3: Aflever den færdige hjemmeside på mit-rts. Du skal sørge for at både din logbog, filerne til dit website, samt evt. til dine figma-filer. Du kan lægge projektet online på fx. netlify, så produktet kan præsenteres.

## Feedback og bedømmelse

I får individuel feedback på det afleverede produkt.

## Beskrivelse af en _indie virksomhed_

En indie virksomhed (forkortelse for "independent") er en virksomhed, der typisk ejes og drives af enkeltpersoner eller smà grupper af personer, som ønsker at bevare en hoj grad af kontrol over deres virksomheder og produktion.
Indie virksomheder er ofte karakteriseret ved deres fokus pả kreativitet og innovation, og de kan findes i en lang række forskellige brancher, herunder musik, film, kunst, mode og teknologi.
Indie-virksomheder er ofte mindre og mere nicheorienterede end store virksomheder, og de lagger typisk stor vagt pả at have et unikt brand og en stærk tilstedeværelse pả sociale medier og andre online platforme.
Overordnet set kan man sige, at indie-virksomheder er kendetegnet ved deres uafhængighed og deres onske om at tage ansvar for deres egne kreative og forretningsmæssige beslutninger.
